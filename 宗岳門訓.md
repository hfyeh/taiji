# 宗岳門訓

宗長
葉金山

我王祖師宗岳，文武圓成，出入於宇宙生成之論，諦觀於陰陽變動之形，大用其正方斜角之位，發而為無力柔勝之術，名為太極拳，師恩浩蕩，遍潤我宗岳門人，弟子當千秋感念，仰尊其德。

夫寒暑二氣，陰陽交侵；天地因之而變色，大海因之而盪奔；故江河滔滔，長波滾滾；浪起浪落，旋轉不息；其勢不盡，其勁無窮；近之者沒，觸之者沉；宗岳太極用技宗風，必滔滔旋轉，其來如此。

人取法於天地，天地取法於大道；宇宙事理，先後有序，上下有分，下取法乎上，低順隨於高，物不能違，人不能逆；上必先於下，下必隨之於上，故曰頂頭懸，故曰指掌領，故曰身隨掌移，故曰步隨身換，此太極拳移形換影之正道也，有違於此，是謂：「逆練太極」，「逆練太極」是逆天道，其形捍格，其勢頓挫，在藝不成，在命不養。

夫天道無形，生太極一氣，故太極為一，非為無形。大氣滔滔，如狂颱旋風，有方位，有旋纏，有整合，始能壯勢侵奪，宗岳拳理，盡在於此。方位不失，環纏無誤，三合不差，太極之道成矣。若有未成，須著力於此，若空論心神，虛言意氣，而不習「方位、環纏、三合」之理，是謂：「旁入太極」，「旁入太極」技不附骨，法不成肉，言不長皮，論不成血，太極骨肉皮血之形敗矣。

修得太極之有形，始能證天道之無形；技不成形，道法崩解。前賢練技，法度莊嚴，事理虔遵；尊師重道，作育有方；言恭語敬，行止有節；出入守紀，進退有禮；講信重義，團結戮力；忍痛耐苦，勤練無息，故能修成絕技，成一代之名士。

後輩弟子，若不知服從團隊、積極勤修；卻妄尊自我，造假為真；高唱存同，卻愛於人後搬弄；標舉隱修，卻樂在人前自顯；不知天高地厚，不敬前輩豪傑；是以井為天，自入邪路，至年增歲長，終必一事無成，凡我祖師門下弟子，首戒於此。